<!-- 
.. link: 
.. description: MATE Desktop Google Summer of Code (GSoC) 2014 participation with openSUSE
.. tags: GSoC,openSUSE,News
.. date: 2014/03/10 13:14:31
.. title: MATE prende parte al GSoC 2014
.. slug: 2014-03-10-mate-desktop-gsoc-2014
.. author: Martin Wimpress
-->

Il team MATE è lieto di annunciare la sua partecipazione al
[Google Summer of Code](https://www.google-melange.com/archive/). Lo facciamo
in collaborazione con i nostri buoni amici di [openSUSE](https://www.opensuse.org)

## Cos'è Google Summer of Code

Google Summer of Code (comunemente chiamato GSoC) è un programma globale che
offre compensi a studenti sviluppatori per scrivere codice per vari progetti software open source. GSoC collabora con molti gruppi open source, free software e entità correlate alla tecnologia, per identificare e finanziare progetti della durata di tre mesi.
Fin dalla sua ideazione nel 2005, il progetto ha unito oltre
7500 studenti partecipanti con successo da 97 nazioni e oltre 7000 mentori da oltre 100 paesi del mondo per produrre più di 50 milioni di linee di codice. Attraverso il Google Summer of Code, gli studenti candidati ammessi sono affiancati da uno o più mentori dei progetti partecipanti,
ottenendo così visibilità negli scenari di sviluppo di software reale e l'opportunità di essere impiegati in aree correlate al loro percorso accademico.
In cambio, i progetti partecipanti possono identificare e assumere nuovi sviluppatori. Ma soprattutto, viene creato e rilasciato un maggior quantitativo di codice sorgente ad uso e vantaggio di tutti. 

## Per gli studenti

**Il periodo di iscrizione per gli studenti è aperto dal 10 Marzo al 21 Marzo 2014.**

Per ricevere aiuto su come candidarsi vi rimandiamo alla lettura delle [FAQ di Google Summer of Code 2014](https://developers.google.com/open-source/gsoc/faq). 
Se siete studenti che vogliono contribuire a MATE attraverso la partecipazione openSUSE al GSoC
consultate i seguenti collegamenti:

  * [Idee MATE al Google Summer of Code 2014](https://wiki.mate-desktop.org/pages/gsoc-2014)
  * [Idee openSUSE al Google Summer of Code 2014](https://en.opensuse.org/openSUSE:GSOC_ideas)
  * [openSUSE participa al GSoC 2014](https://news.opensuse.org/2014/03/04/opensuse-participates-in-gsoc-2014/)

In breve le idee di MATE per il progetto GSoC 2014 sono:

  * Il formato ePub in Atril
  * Il supporto a GStreamer-1.0
  * Il sistema dei plugin in Caja

Come sempre, l'importante è iniziare presto e interagire con i mentori e la
comunità nel suo insieme. Scovare e correggere bug, inviare pull requests e lavorare su Proof
of Concepts sono buoni modi per incominciare.

I mentori del GSoC 2014 per MATE sono Stefano Karapetsas (`stefano-k` su IRC) e
Martin Wimpress (`flexiondotorg` su IRC). Il milgior modo per comunicare ed interagire con i mentori MATE è mediante:

  * [il canale #mate IRC su Libera Chat](https://web.libera.chat/?#mate)
  * [La stanza chat Matrix #mate:libera.chat](https://matrix.to/#/#mate:libera.chat)
  * [MATE su GitHub](https://github.com/mate-desktop)

Non vediamo l'ora di esaminare le vostre candidature!
